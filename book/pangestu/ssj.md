![sasangkajati](coverbk/sasangkajati.png)

# SASANGKA JATI
## BEBUKA

<br/><audio controls><source src="audio\01%20Hasta%20Sila.mp3" type="audio/mpeg"></audio><br/>
Pangarang kula serat punika boten saking pikajeng kula piyambak, nanging lugu namung nyatheti dhawuh wejanganipun Panuntun kita Sang Guru Sejati (Suksma Sejati) ingkang dipunpangandikakaken lumantar siswanipun ingkang peparab Raden Soenarto, ing Surakarta. Dene suraosipun wejangan wau, paring piwulang dhumateng para cecaloning siswa, ingkang nedya anggayuh kasuksman, mirantosaken margi ingkang kedah dipunambah dening para lelampah, murih boten angengecer wanci, sarta saged rancag dumugining gegayuhanipun. Margi wau kula wastani: Hastha Sila, tegesipun panembahing batos wolung prakawis. Sarehning piwulang wau ing serat-serat kina karanganipun para sarjana sujana tuwin para linangkung ugi sampun kathah, mila anggen kula nyerat ing buku punika, namung kula ringkes suraosipun, dados manawi para marsudi kapengin priksa moncering and haran, satunggalsatunggalipun bab, ingkang kapacak ing buku punika, lang kung prayogi maos serat-serat sanesipun.

Ngelmu punika sagedipun dados kawruh kanyataan, kedah kanthi laku, ngelmu ingkang tanpa laku, badhe boten saged nekseni kanyataanipun (kandheg wonten ing gagasan), rumaosipun sampun saged, garanipun namung apil dhateng apalaning piwulang, nanging sejatosipun dereng paja-paja, mila saking pangajeng-ajeng kula, sadaya wewarahing Hastha Sila punika, sageda kasarira wonten ing batosipun. Dene kalampahanipun kedah dipunpeleng, upami satunggal-satunggalipun bab, tansah kapeleng salebetipun saminggu, gentos-gentos, ing dalem wolung minggu sampun kemput. Dene bilih rumaos dereng ngepleki kados suraosing piwulang wau, inggih dipunambali malih pamelengipun, sarana patrap makaten punika, para marsudi bad he rancag indhaking kasagedanipun.
<br/>
Surakarta, Juni 1932<br/>
<br/>
Hardjoprakoso <br/>
tuwin<br/>
Tr. Soemodihardjo<br/>

## UWAT-UWAT

Mugi andadosna ing kauninganipun para sadherek, bilih ing sayektosipun, kula makaten namung sadarmi dados warana, medharaken wejangan saking dhawuh pangandikanipun Panutan kita Sang Guru Sejati, dados sanes saking kasagedan kula piyambak, nanging kula (Soenarto) namung lugu dados margi utawi urung-urung, ingkang ngilekaken ilining sih dhawuhipun Sang Guru Sejati, inggih Panuntun kita sejati, inggih Suksma Sejati, ingkang ugi sumimpen wonten ing batosipun satunggalsatunggaling tiyang. Awit saking punika, mugi sampun sami seling serep, utawi klentu ing panampi, nginten bilih namung kula piyambak ingkang saged dados siswanipun, agengipun nginten dhiri kula ingkang dados Panutan utawi Guru Sejati, babar pisan boten kados makaten. Ananging kawuningana, jengandika inggih saged dados siswanipun Sang Guru Sejati, inggih Suksma Sejati jengandika piyambak. Dene kula makaten sami kemawon kados manungsa limrah, boten bed a kados jengandika tuwin sanes-sanesipun tiyang. Amung kemawon jengandika dereng saged bad he pinanggih kaliyan Panjenenganipun, ing saderengipun jengandika marsudi netepi sadaya piwulangipun, kados ingkang sampun kaparingaken dhateng kula punika, tuwin dhateng sadherek sanes-sanesipun, samanten wau bilih jengandika parsudi kanthi genging kapitadosan ingkang santosa dhateng Panjenenganipun, inggih Guru Sejati jengandika piyambak, inggih Suksma Sejati jengandika piyambak.

Wasana tutuping atur, kula ngaturaken genging panuwun ingkang tanpa upami, dhateng Sadherek Raden Tumenggung Hardjoprakoso tuwin Sadherek Raden Trihardono Soemodihardjo, anggenipun sampun kapareng ngestokaken dhawuhipun Sang Guru Sejati, mengeti wejangan punika, ngantos dados buku cangkingan, ingkang anggampilaken dhateng lampahipun para marsudi, ingkang sami ngupados ngelmu sejati.

Pamuji kula mugi-mugi serat alit punika, sageda mewahi paedahipun, tuwin ageng pigunanipun dhateng ingkang sami taksih wonten ing salebeting pepeteng, punapa dene lajeng saged dados sesuluhipun, salebetipun sami marsudi dhateng indhaking kasuksmanipun.

Mugi rahayua sagung dumadi.

**Soenarto**

## TRI SILA

<br/><audio controls><source src="audio\02%20Tri%20Sila.mp3" type="audio/mpeg"></audio><br/>

**Panembahing Ati Ian Cipta Telung Prakara marang Tripurusa Sesanggeman gedhe kang perlu banget dilakoni ing saben dinane**, yaiku:

1. Eling
2. Pracaya (Piandel)
3. Mituhu

### 1. Eling

Kang diarani eling, iku tegese: bekti marang Pangeran Kang Mahatunggal (Gusti Allah). Dene kahanane Pangeran Kang Mahatunggal, iku sinebut: Tripurusa, tegese: kahanan siji kang sipat tetelu, yaiku:
(penjelasan-tripurusa)=

```{admonition} TRIPURUSA
1. Suksma Kawekas (Pangeran Sejati), tembunge Arab: Allah Taala.
2. Suksma Sejati (Panutan Sejati = Panuntun Sejati = Guru Sejati), Utusaning Pangeran.
3. Roh Suci (Manungsa Sejati), iya jiwane manungsa kang sejati.
```

Wruhanira, manawa sesanggeman telung prakara mau satemene wus padha sira sanggemi, nalika sira arep tinitahake urip ana ing alam donya. Dene bisane eling iku alantaran tansah manembah kalayan pelenging ati kang wening Ian suci. Dene panembah iku ana telung tataran:

1. Panembahing kawula marang Roh Suci (panembahe jiwa-jiwa kang isih mudha utawa ringkih, kava kang wus padha dilakoni dening lumrahing wong awam).
2. Panembahing Roh Suci marang Suksma Sejati (panembahe jiwajiwa kang wus diwasa).
3. Panembahing Suksma Sejati marang Suksma Kawekas (panembahe jiwa-jiwa kang wus luhur budine).

Panembah kang angka 2) Ian angka 3) iku bakal padha sira lakoni kabeh, manawa sira temen pracaya Ian mituhu marang pituduhe Sang Guru Sejati, sarana anetepi sesanggeman gedhe Tri Sila iki, Ian uga anetepi kalakuan becik limang prakara, kava kang bakal katerangake ana ing perangan: Panca Sila. Sira ora bakal bisa umarek ing ngarsane Sang Guru Sejati, manawa sira durung netepi Hastha Sila iki, amarga iva pituduh mau kang bakal nuntun ing sira sumiwi ing ngarsane Sang Guru Sejati, Ian iya Panuntunira kang sejati kang bakal ngeterake sira marang pangayunaning Pangeran (Suksma Kawekas).

Kawula ora bisa sumiwi dhewe ana ngayunaning Pangeran, manawa ora antuk pitulungane Sang Guru Sejati kang paring tuntunan, pepindhane kaya dene lawa kang mabur ana ing wayah awan, kang banjur mati sabab kebloloken dening sunaring srengenge. Guru Sejati iku pepindhane kaya dene rembulan, kang nampani soroting srengenge (Suksma Kawekas) kang padhange ora gawe bloloking lawa Ian sapepadhane. Mangkono mungguh perlune kawula bisane oleh tuntunane Guru Sejati, supaya slamet anggone lelaku ing dalaning kautaman, awit saka iku perlu banget kawula tansah ngangkaha bisane tunggal kahanan kalawan Guru Sejati (Suksma Sejati), murih bisa umarek ing dhamparing Pangeran (Suksma Kawekas).

Mungguh elinge marang Tripurusa mau, ing saben dinane padha diparsudia kang nganti kulina, pepindhane kaya dene wong luwe, elinge marang pangan kang ora susah mawa pangatage luamah. Dadi sanadyan pinuju lumaku, thenguk-thenguk, sajrone nyambut gawe, turu, Ian ing wanci apa wae, bisaa tansah eling marang Pangeran Kang Mahatunggal (Suksma Kawekas - Suksma Sejati - Roh Suci).

Sumurupa mungguh nugrahane eling kang langgeng iku, bisa nuntuni sira marang watak weweka, yaiku nyilah-nyilahake kang bener Ian kang luput, kang nyata Ian kang dudu, kang langgeng Ian kang owah gingsir. Samubarang tindak-tanduk, kang sira lakoni ing saben dinane, manawa langgeng elingira mau, bakal ora pisah lawan weweka, nadyan kongsi tumeka ing delahan.

### 2. Pracaya (Piandel)

<br/><audio controls><source src="audio\03%20Pracaya.mp3" type="audio/mpeg"></audio><br/>
Sanadyan sawenehing golongan, ana kang ngremehake marang bab pangandel, nanging satemene piandel iku dadi prabot kang wigati, utawa tali kang kuwat, kang bisa anggandheng rasanira lawan kang sira bekteni. Kapriye anggone Sang Guru Sejati (Suksma Sejati) bakal bisa mitulungi sira, manawa sira ora darbe piandel ing Panjenengane, amarga ora ana tali panggandheng kang nekakake ilining daya kekuwatane. Awit saka iku, manawa sira ngangkah bisane oleh pitulungan saka Panjenengane, sira kudu pracaya marang Sang Guru Sejati, awit Panjenengane iku pancen wus kinanthekake ing sira, supaya dadi Panutanira, Panuntunira, iya Guru Sejatinira. Wruhanira manawa sejatinira (Roh Suci), iku siji lawan Suksma Sejati (Guru Sejati) Ian Suksma Kawekas (Pangeran Sejati), dadi yen sira ora darbe pangandel, iku sira prasasat amedhot tali rasa kang anggandheng sira Ian Panjenengane. Sumurupa, manawa ora ana piandel kang santosa, ora bakal ana ilining sih Ian panguwasa linuwih saka Panjenengane. Mula upayanen kanthi gunging piandel marang Panuntunira Sejati mau, dikongsi bisa katemu aneng telenging batinira, supaya sira tansah ingayoman ing salawaslawase, sarta tansah tinuntun ing Panjenengane marang dalan kang bener, kongsi tumeka Ian anjog ing gegayuhanira kang sanyata.

Akeh wong kang ngucapake kawicaksanan: Manungsa kudu pracaya marang dhiri pribadi. Nanging satemene akeh kang padha ora ngerti, endi kang diarani dhiri pribadi, Ian kapriye dedalane supaya manungsa tetep ngandel-kumandel marang dhirine priangga. Kang akeh-akeh weruhe lagi marang dhirine kang ora langgeng, sinengguh iku kang dadi Panutan Ian Panuntune Sejati[^1]

[^1]: Kawontenaning dhiri ingkang kenging risak, kateranganipun kawrat ing buku bab: Gumelaring Dumadi, Buku Kandhutan III.

Satemene sejatinira iku soroting Pangeran, Ian Pangeran iku tunggal kahanan lawan sejatinira, awit saka iku ora ana samubarang kang sira ora bisa nglakoni, janji sira temen-temen wus bisa katemu lawan Panuntunira kang sejati, iya Gurunira kang sejati, amarga iya Suksma Sejati mau kang bakal paring pituduh marang sira mungguh gawat rungsiting lakunira aneng dalaning kautaman, mula disantosa niyatira nganti kaya adeging gunung waja.

### 3. Mituhu

<br/><audio controls><source src="audio\04%20Mituhu.mp3" type="audio/mpeg"></audio><br/>
Kang diarani mituhu, yaiku ngestokake dhawuhe Pangeran, kang lumantar Utusane, iya Suksma Sejati kang dadi Panuntun sarta Gurunira kang sanyata. Satemene sakehe kuwajibanira kang akeh-akeh, iku ringkesane mung saprakara, yaiku: niyat anglakoni pakaryane Sang Guru Sejati.

Sanadyan sira katekan prakara apa wae, ora kena babar pisan kelalen niyatira mau, amarga sejatine ora ana pakaryan utama kang tumiba ing sira, kang dudu pakaryane Sang Guru Sejati. Sakabehe panggawe becik Ian rahayu tumrap sakehe manungsa, iku pakaryane Sang Guru Sejati, atas asmaning Pangeran Kang Mahaagung. Marmane padha dilakonana ing sapandumira dhewe-dhewe kalayan talesih Ian titi, supaya ing sabisa-bisa pakaryan mau kaleksanan kalawan sampurna.

Aja sira kapengin age-age nandangi pakaryan gedhe, utawa ngareparep tekane pakaryan gedhe, amarga pakaryan gedhe iku arang tekane, kang mesthi kerep sira sandhung iku pakaryan kang cilik-cilik. Sira aja ngremehake marang pakaryan kang cilik-cilik iku, sabab yen sira durung kulina nandangi pakaryan kang gampang, kapriye anggonira bakal bisa nandangi pakaryan kang angel. Muiane samubarang kang tinemu ana ing tanganira, lakonana kalawan temen-temen ing ati suci, atasna awit saka karsaning Gusti, amarga ora ana pakaryan ing donya iki, kang ora atas saka karsaning Pangeran, nadyan kang katone remeh pisan, siji-sijining wong padha anduweni kuwajiban dhewe-dhewe, kang bisa nyukupi marang kabutuhaning ngaurip, muiane sira aja rumangsa luwih luhur katimbang liyane, jalaran lakune urip iku padha samad-sinamadan siji Ian sijine.

Yen sira temen-temen mituhu marang tuntunane Sang Guru Sejati, ora ana prakara kang bisa nyimpangake sira saka dalaning kautaman kang sira lakoni. Sanadyan ana godha rencana apa wae, kayata: kasenengan utawa pakareman bab kadonyan, sira kudu tansah tetep pangambahira ing dalan kautaman mau, kanthi mituhu marang tuntunane Sang Guru Sejati, niyat anglakoni kabeh piwulange. Iya piwulange iku kang sinebut dalaning kautaman kang sira liwati, muiane dalan mau kudu tunggal kahanan lawan sira, luluh dadi sawiji ing dalem atinira, aja kongsi ana renggange sathithik-thithika.

## PANCA SILA

<br/><audio controls><source src="audio\05%20Panca%20Sila.mp3" type="audio/mpeg"></audio><br/>
Watak Kautaman Limang Prakara

Supaya bisa sampurna anggonira nglakoni sesanggeman telung prakara mau, sira wajib marsudi bisane anduweni watak utawa kalakuan becik limang prakara, yaiku:

1. Rila.
2. Narima.
3. Temen.
4. Sabar.
5. Budi luhur.

### 1. Rila

Sejatine kang ingaran rila iku enggaring ati, tumrap anggone masrahake kabeh darbeke, wewenange, Ian kabeh wohing panggawene marang Pangeran, kanthi legawa (iklas), amarga angelingi manawa kabeh iku ana ing dalem panguwasane Pangeran, muiane kudu ora ana sawiji-wiji kang nabet ing atine. Awit saka iku wong kang anduweni watak rila, ora patut yen ta ngarep-arepa pituwasing lakune, apa maneh yen ngantia susah utawa anggresah, tumrap kabeh panandhang kang lumrahe ingaran sangsara, panyamah, pitenah, kelangan bandha, drajat, kasripahan, Ian sapanunggalane. Wong kang rila ora anduweni melik babar pisan marang pangaji-aji Ian suwur, apa dene kemeren sarta dahwen. Wong kang rila iku anduweni watak: ora kelet marang kabeh barang kang bisa rusak, nanging dudu wong kang nglirwakake kuwajiban. Wose yen sira arep anduweni watak rila, sinaua Ian kulinakna enthengan kanthi legawaning ati, yen dijaluki pitulungan ing wong liyan, tumrap panggawe utama, manut sakuwasanira. Sarana tindak kang mangkono sira saka sathithik, bakal tumeka ing tataran: ora winengku Ian ora mengku paracidraning kahanan (donya).

### 2. Narima

<br/><audio controls><source src="audio\06%20Narima.mp3" type="audio/mpeg"></audio><br/>
<mark>Narima iku akeh lerege marang tentreming ati</mark>, dadi dudu wong kang lumuh ing gawe, nanging kang narima ing sapandum. Apa kang wus cinekel ana ing tangane, digarap kanthi senenging ati, ora murka Ian ora ngangsa-angsa. Narima iku ora mengini darbeking liyan, sarta ora meri marang kabegjane liyan, muiane wong kang narima iku kena den arani wong kang sokur ing Pangeran. Panarima iku sawijining bandha kang ora bisa entek, muiane sing sapa golek sugih upayanen aneng jroning panarima. Wong kang narima iku begja ing sajroning uripe, amarga dheweke menang karo owah gingsiring kahanan. Sumurupa manawa kauripan ing donya iku sawijining cakra panggilinganing mangsa kang owah gingsir; yen sira narima kalawan apa kang wus pinaringake dening Pangeran marang sira, sira bakal dadi sugih-sugihing wong ana ing antarane para manungsa. Yen pepenginanira ora bisa kasembadan, narimaa kalawan apa kang wus sira darbeni, amarga sanadyan kabeh mau ora bisa kacandhak, nanging saperangan rak iva wis sira cekel utawa sira darbeni. Mung panarima kang bisa nuntun marang padhanging atinira, amarga panarima iku isi ayem Ian tentreming ati, mula sira bakal ora krasa marang kombak-kombuling lelakon kang sira sand hang, dene kang sira perlokake, mung angestokake dhawuhe Sang Guru Sejati, kava kang wus kasebut aneng sesanggeman gedhe Tri Sila kang angka telu, yaiku mituhu.

### 3. Temen

<br/><audio controls><source src="audio\07%20Temen.mp3" type="audio/mpeg"></audio><br/>
Temen iku tegese kang baku: netepi janji utawa netepi sesanggeman, sanadyan wus kelair ing wicara utawa isih kabatin (niyat) iva padha wae. Dadi wong kang ora netepi niyate, iku jenenge nyidrani karo batine dhewe, dene yen niyat mau wus kelair ing wicara, mangka ora ditetepi, iku gorohe mau ateges diseksekake marang wong liya.

Padha sinaua marang katemenaning atinira, amarga temen iku nekakake marang adil, dene adil iku nuntun marang kamulyan langgeng. Temen iku maweh kakendelan, sarta katentreman marang ati, Ian uga nucekake ati, apa dene agawe tulusing pambekan. Wong ora bisa nglakoni agama kalawan becik, manawa atine ora suci, dene ati ora bisa suci, manawa ilate uga ora suci. Kang tetep marang bener, sanadyan katemenanira mau bisa agawe kapitunanira, Ian aja sok dhemen goroh, nadyan gorohira mau bisa agawe kauntunganira.

Mung yen wong celathu temen, Ian tumindak kang cocog karo kanyataan, tegese tumindak kalawan bener, wong mau temen bisa sampurna. Wong bodho kang temen, iku luwih becik katimbang wong pinter kang cidra. Satemene wong kang ora kena pinitaya unine, utawa ora netepi janji Ian kasaguhane, iku kalebu ewone wong munapek (lelamisan). Kang mangkono bakal ora bisa oleh sihing Pangeran. Para cecalone siswa kang padha ngangkah supaya bisa katemu Ian Sang Guru Sejati, poma padha netepana samubarang prakara kang wus sira sanggemi.

### 4.Sabar

<br/><audio controls><source src="audio\08%20Sabar.mp3" type="audio/mpeg"></audio><br/>
Sumurupa manawa watak sabar iku becik-beciking bebuden, kang kudu dinarbe para cecalon utawa siswa. Kabeh agama padha nyaritakake, yen Pangeran iku asih marang wong kang padha sabar bebudene. Sabar mono tegese momot, kuwat nand hang sakehing coba, nanging dudu wong kang pepes pangarep-arepe, balik wong kang santosa atine, jembar sesurupane, ora rupak budine, pantes mungguh den aranana segaraning kawruh, marga saka anggone wus ora ambedak-bedakake emas Ian lempung, mitra Ian mungsuh wus kaanggep padha wae. Pepindhane kava dene segara kang kamot diiseni apa-apa, Ian ora bisa ambaludag dening kajogan saka kali-kali ing ngendi wae.

Awit saka iku sira kang padha ulah kasabaran, padha diangkaha bisane sumingkir saka wewatakan cekak rupak, sarta brangasan.

Wong kang padha cekak budine, iku jalaran saka pikire winatesan ing kawruhe, anganggep keliru marang kawruhing liyan kang ora padha karo kawruhe dhewe. Mara mardikakna pikirira, sarana angajeni sarta matrapake kasabaran marang para agama, awit kabeh mau pituduh dalan marang Pangeran, kava dene agamanira dhewe.

Pangeran ora ngutus Utusane, supaya jor-joran mungguh apiking kawruhe, nanging padha kautus supaya ngelingake marang sesanggemane kawula, kanthi pituduh dalan bener kang anjog ing Pangeran. Kapara luwih becik yen sira mangerti marang agamaning liyan, perlune mbok manawa sira arep tetulung, bisa weruh kapriye mungguh cara-carane agamane wong mau.

Kasabaran iku pepindhane kava sawijining jamu omben-omben kang pait banget, kang mung bisa diombe dening para santosa ing budi, nanging bisa marasake kasusahan Ian lelara. Muiane para santosa padha ora nacat Ian angremehake, marang wong kang anduweni panganggep, yen sarengating agama iku kang luwih perlu, amarga saraking agama iku uga ana perlune, kanggo nuntuni marang para jiwa-jiwa kang isih ringkih, yaiku tumrap marang umuming wong akeh, supaya padha bisa tata uripe, ora nunjang palang sakarep-karepe dhewe. Nalika sira isih bocah, iya isih perlu diereh, kanthi tatanan kang prayoga dening wong tuwanira, supaya bisa kareksa kaslametanira, nanging wong kang wus diwasa saya mundhak tuwane, carane bocah iya banjur ditinggal, ewa samano yen kongsi kalalen marang carane bocah, iya ora bisa tetulung utawa mulang muruk marang bocah. Muiane sira kudu ngrengkuh kalawan sabar sarta katresnan marang sadhengah wong, kaya dene pangrengkuhira marang kang sira tresnani. Sakehing prakara kang angel sarta gawat, bakal dadi gampang mung sarana kasabaran, amarga iya kasabaran iku, kang dadi dalan anekakake marang apa kang sira gayuh. Dadi sabar iku dudu niyat kang mung kandheg ana ing pangarep-arep utawa ing catur wae, nanging tumindak satitahe kanthi ajeg Ian tlaten, nganti kacandhak apa kang dadi gegayuhane.

### 5. Budi luhur

<br/><audio controls><source src="audio\09%20Budi%20Luhur.mp3" type="audio/mpeg"></audio><br/>
Budi luhur mangkono tembung rong wanda kang digandheng dadi satembung aran, yaiku saka tembung budi Ian luhur. Budi iku saperangan saka watake Suksma Sejati, tegese: padhang, kang minangka damaring manungsa sejati Uiwa). Dene so rote budi iku tinampan ing cipta (pikir), mung wae rehning cipta iku dadi pirantining jiwa, kang anggandheng antaraning Tripurusa Ian kabeh piranti kang dadi wadhahe, mula cipta mau anduweni watak rong prakara, pad hang Ian peteng. Padhang iku sejatine wataking Tripurusa, dene peteng iku watake wadhahe. Wataking Tripurusa iku dadi kekuwataning manungsane sejati, dene watake wadhah utawa piranti-piranti iku dadi kekuwataning tetunggangane (kewani). Manawa wong pinuju padhang pikire utawa anduweni rasa tentrem, iku ciptane pinuju runtut gandhenge lawan kekuwataning manungsane, muiane soroting budine bisa tinampan ing ciptane. Dene yen pinuju peteng, iku soroting budi ora bisa tinampan ing ciptane, amarga ciptane mau rinegedan ing pepenginane. Dadi yen sira ngangkah supaya tansah runtut ciptanira, sira kudu tansah ngereh watak-watake roh kewaninira, sarana mangun watak utawa kalakuan becik limang prakara, kaya kang kasebut ing perangan Panca Sila iki kabeh, supaya sira bisa dadi dalan utawa lantaran, ambabarake karsaning Pangeran, manut pituduhe Panutanira Sejati, iya Gurunira kang sejati, yaiku Suksma Sejati.

Dene tembung: luhur, iku sipating Pangeran Sejati, iya Suksma Kawekas, kang tansah angilekake daya kekuwatane, lumantar Suksma Sejati. Dadi tembung budi luhur iku, mungguh karepe, manungsa tansah marsudia bisane mirip kalawan watak-watak utawa sipat-sipating Pangeran kang Mahaluhur, kayata: welas asih marang sapepadhane titah, suci, adil, ora ambedak-bedakake drajat, gedhe cilik, sugih miskin, direngkuh kaya sadulure dhewe, nanging iya ora ngilangake tata krama Ian kasusilan. Dhemen tetulung sarta ngayomi kang ora kanthi pamrih barang-barang (kurban) Ian sapanunggalane kang tumuju marang karahayon. Dene kurban mau ora mung awujud: bandha, bau, Ian pikiran, nanging manawa perlu iya nganti tekan jiwane. Kabeh iku tumindake ora kalawan mutatuli, sarta kasurung ing hardane kekuwataning kewanine (hawa napsune), nanging kanthi pepadhang kang tinemu saka anggone mituhu marang kabeh pituduh sarta piwulange Sang Guru Sejati. Awit saka iku, ing sadurunge manungsa manut miturut, angestokake kabeh pituduh utawa piwulange Sang Guru Sejati, mangka kesusu arep anindakake budi luhur, iku iya isih sasar-susur, amarga durung bisa kasorotan ing pepadhange budi, mula adhakane banjur nyulayani karo karsaning Pangeran, kang mangkono ora bisa dadi kurban kang konjuk ing Pangeran.

Sarehning karepe piwulang budi luhur iku mengku pirang-pirang bab, saupama diprinci katrangane ngandhar banget, muiane piwulang budi luhur dipernahake ana ing buri dhewe, amarga diterangna kang kaya ngapa wae, yen durung mangerti surasane piwulang bab rila, narima, temen, sarta sabar, iya bakal kurang dhamang panampane.

## SERAT PALIWARA

<br/><audio controls><source src="audio\10%20Paliwara.mp3" type="audio/mpeg"></audio><br/>
Pepacuhipun Pangeran Sejati Dhateng Manungsa

Buku Kandhutan II

### BEBUKA

Sadaya ingkang kasebut ing serat Paliwara punika, sanes saking karanganipun juru mengeti piyambak, nanging lugu namung nyatheti dhawuh pangandikaning Guru Sejati, inggih Suksma Sejati, ingkang lumantar tutuking siswanipun, peparab Raden Soenarto ing Surakarta.

Wiyosing dhawuh pangandika, ingkang lajeng kadadosaken serat cangkingan angka 2 punika, mawi sabda pambuka makaten.

"Sumurupa para siswaning-Sun, satemene tumrap para kang wus dhuwur drajating kamanungsane, kava wus cukup anyumurupi marang surasane piwulang Ingsun, iva pathining piwulang wolung prakara, kava kang wus padha sira pEmgeti ana ing layang kang sira wEmehi tetenger aran: Hastha Sila. Tumrap jiwa-jiwa kang wus diwasa mau, mesthine iva wus padha mangerti, yen anindaki panggawe becik (utama) iku iva wus ateges dipenging nindaki panggawe sasar, utawa ora bakal tumindak mangiwa maneh. Nanging tumrap para sadulurira kang akeh-akeh, kang kalebu ewone jiwa-jiwa kang isih mudha, iku iva isih perlu diwenehi pepacak, supaya padha anyingkiri panggawe dosa, mula sawetune pengetanira layang Hastha Sila sarta pepacuh iki, sira wus padha anetepi ajak-ajak marang panggawe becik, Ian nyegah marang tindak kang dudu, mula padha piarsakna dhawuh Ingsun iki."

Awit saking wiyosing dhawuh pangandikanipun Guru Sejati ingkang makaten wau, mugi-mugi sageda amemungu panggalihipun para marsudi, tansah enget dhateng pandamel sae (utami), tuwin anyingkiri panda mel awon, kados ingkang kawrat wonten ing serat Paliwara punika sadaya, murih kita para kawula sami saged antuk nugraha, tuwin manggih kabegjan ageng, inggih wewengan ingkang minangka panothoking konten, nyuwun menganing wiwaranipun kadhaton ngaras kursi, inggih ing alam katentreman langgeng, inggih dununging kasunyatan jati.

Minangka tutuping atur, kula suka sukur ing Pangeran tuwin Utusanipun sejati, mugi sumebaring serat cangkingan angka 1 tuwin angka 2 punika sageda amewahi pajaring panggalihipun para nupiksa, ingkang sami lelumban wonten ing samodraning kadonyan, tuwin dadosa jalaraning katarbuka, mituhu dhateng sadaya dhawuhing Pangeran, ingkang

lumantar Utusanipun, inggih Suksma Sejati, ingkang dados Panuntun kita saha Guru kita ingkang sejati.

Satuhu<br/>

Surakarta, September 1932<br/>
Hardjoprakoso<br/>
tuwin<br/>
Tr. Soemodihardjo<br/>

### MANGAYUBAGYA

Kirang tetembungan ing donya, tuwin inggih taksih nguciwani dipunangge angaosi dhateng ajining serat Hastha Sila tuwin serat Paliwara punika, ingkang kababaripun saking tumuruning nugrahanipun Pangeran, inggih pepadhang ingkang kaampil Utusanipun, awujud sabda pangandika langgeng, lumantar Sang Guru Sejati, inggih Suksma Sejati, ingkang dados Panuntun kita sejati, tuwin ingkang sumimpen wonten telenging gesang kita para manungsa.

Anggen kula mangayubagya dhateng wedaling serat kekalih punika, kula kantheni genging panalangsa miwah sumungkeming batos kula, minangka tandhaning suka sukur tuwin pangastuti kula ing Pangeran dalah Utusanipun (Guru Sejati), dene sampun kapareng paring pepadhang dhumateng kita sadaya, ingkang sami lumampah sesarengan wonten ing donya.

Kados kula sampun boten perlu nglairaken tetembungan ingkang kathah-kathah malih, amargi tumrap kawontenan kula, kados sampun cekap idhem, dhateng purwakaning atur kula, ingkang sampun kawrat ing uwat-uwatipun serat Hastha Sila. Dados kawontenan kula makaten, amung kados candraning gangsa, ingkang ungelipun namung manut dhateng karsanipun ingkang kagungan gangsa, mila badhe pinaiben utawi pinitados, kaanggep laras utawi blero, punika kula sumanggakaken para nupiksa, kados pundi anggening sami nampeni, punapa sarana pamirengan ingkang taksih blero, utawi sampun laras runtut sayektos? Tegesipun taksih mawi kacamboran ing resresing manah, punapa kanthi weninging panggalih suci, punika namung saged kabatang dening ingkang nyarirani piyambak.

Wusana, kula matur genging panuwun ingkang tanpa upami, dhateng Sadherek Raden Tumenggung Hardjoprakoso tuwin Raden Trihardono Soemodihardjo, anggening sampun angestokaken dhawuhing Guru Sejati, mengeti dhawuh pangandikanipun, ingkang lajeng dados serat cangkingan angka 2 punika.

Mugi-mugi serat Paliwara ingkang dados sisihanipun serat Hastha Sila punika, saged amigunani dhateng lampahipun para marsudi, ingkang sami lumampah wonten ing margi utami, temah saged dumugi ing purug ingkang sinedya, kanthi pangayomanipun Sang Guru Sejati. Satuhu.

Surakarta, September 1932
Mugi rahayua sagung dumadi.
Soenarto

### PEPALI

<br/><audio controls><source src="audio\11%20Pepali.mp3" type="audio/mpeg"></audio><br/>
Wewaton Laranganing Pangeran Tumrap Marang Manungsa

Samengko Ingsun (Suksma Sejati) arsa paring wewulang, minangka sisihane piwulang Ingsun, kang wus padha sira pengeti, Ian banjur sira wenehi tetenger aran layang Hastha Sila. Satuhune piwulang kang bakal Sunwedharake iki, yaiku wewaton laranganing Pangeran, tumrap para manungsa kabeh, kang kudu diestokake, Ian aja padha diterak, amarga kabeh larangan mau, manawa ora padha disingkiri utawa didohi, bakal padha nampani piwelehing Pangeranira (Allah Taala), manut abot enthenging dosa kang padha dilakoni, mula dhawuh Ingsun iki banjur padha pengetana, Ian kena disebarake marang sanak kadangira, kang padha isih urip aneng donya, amarga satuhune akeh para kawulaning Pangeran kang padha nglakoni dosa, saka panuntune iblis, yaiku padha wani nrajang, kang dadi laranganing Pangeran mau. Dene laranganlarangan iku, padha wae kava kang wus pinengetan para Utusan kang wus kapungkur, kang saiki banjur padha diremehake dening para manungsa kang padha kablinger aka Ie, jalaran saka dayaning kawruh warna-warna, kang ora nuntun marang karahayon utawa marang pepadhang, nanging malah agawe bingunging ciptane, Ian pepeteng kang anglimputi rohe, kongsi padha numbuk bentus, kasasarake dening iblis, pamrihe mung padha tetukaran Ian pasulayan, padha uga kang anduweni piandel, utawa kang ora anduweni piandel, padha ora sepen pamrih, nganti padha lali marang Pangeran Ian Utusane kang sejati, iva Ingsun (Suksma Sejati) kang kadhawuhan nuntun sira kabeh, supaya sira padha slamet anggonira lumaku aneng pepetenging donya tumekaning delahan, bisa bali marang pangayunaning Pangeranira maneh.

Wruhanira mungguh wewaton laranganing Pangeran, iku kena kaperang dadi limang perangan kang gedhe, cethane mangkene.

### Pepacak kang Kapisan : Aja Manembah Marang Saliyane Allah

Para kawulane Allah, sira aja padha manembah marang kang dudu mesthine sinembah, aja padha mangeran marang kang dudu mesthine pinangeran. Sapa ta kang dudu mesthine sinembah utawa pinangeran mau, yaiku: para jawata (dewa), jim, setan, sapiturute, utawa para manungsa kang kalebu ing golongan k􀀿no, kang wus padha asipat alus, kang ora maujud, nanging iya wujud, sarta kala-kala uga mujud wadhag, saka panguwasane. Sanadyan iku mau iya padha darbe panguwasa, nanging sejatine iya saka panguwasa peparinge Pangeranira (Allah Taala), padha wae karo panguwasa kang pinaringake marang sira kabeh. Nanging sira satemene padha ringkih, marga saka pakartinira dhewe, nilapake marang Panuntunira, iya Ingsun (Suksma Sejati), kang dadi Gurunira kang sejati, mula disantosa elingira sarta piandelira marang Pangeranira Ian marang Ingsun, supaya sira bisa mituhu Ian ngestokake kabeh dhawuhing Pangeran, kang lumantar Utusane, iya Ingsun (Suksma Sejati) kang bakal paring pangayoman marang sira, supaya sira ora bisa dicedhaki dening iblis.

Wruhanira, para sipat kang alus-alus mau, padha rumangsa kuwasa pribadi, muiane banjur padha ngaku jumeneng Pangeran Ian banjur padha njaluk disembah, nanging iku satuhune titah kang padha mukir marang Pangerane Sejati (Allah Taala), ewa samano para manungsa kang padha kalimput ing pepetenging atine dhewe, iya ora sathithik cacahe, malah akeh banget kang padha kablinger piandele, banjur padha manembah marang titah kang padha ngaku Pangeran mau, marga saka wulange padha kinira yen bener, sanadyan katone uga kaya wus bener, amarga iya isi pituduh marang dalan bener, nanging iya isih durung bener.

Wong-wong kang padha kesasar piandele iku, kaya pepindhane wedhus ing pangonan, kang nilapake pangone (panuntune), lunga klambrangan manut karepe dhewe, kesasar-sasar lakune, Ian banjur dimangsa ing sato galak. Mula Ingsun banjur ora bisa anggiring mulih, bali menyang kandhange.

Wruhanira, satuhune manembah marang barang kang kasatmata, iku panembah kang keliru, Ian manembah marang wujud, sanadyan wus asipat alus, kang mung bisa katon ana sawanganing batin wae, utawa katon ana ing geganthaning cipta, iku uga keliru, amarga Pangeran kang sejati iku, ora arah, ora enggon, ora rupa, ora warna. Awit saka iku sira aja anggegantha Pangeran, utawa mujudake Pangeran minangka sesembahanira, amarga Pangeran iku ora sipat Ian ora sinipatake, sarta gedhe-gedhening dosa iku, ora kava dosane wong kang manembah marang kang dudu mesthine sinembah mau, mula aja padha keliru panembahira. Amarga ing pungkasane , Pangeran bakal paring piweleh, kang sira wus ora bisa martobat maneh.

Mula mumpung lawanging swarga durung mineb tumrap sira, disantosa elingira, piandelira, Ian panembahira marang Pangeran Ian Utusane Sejati, iva Ingsun (Suksma Sejati), kang wus kinanthekake ing sira dadi Panuntunira, iva Gurunira kang sejati, supaya Ingsun bisa nyowanake sira, bali marang ngayunaning Pangeranira, iva ing alam katentreman sejati, kang tan kena ing owah gingsir.

### Pepacak kang Kaping Pindho: Dingati-ati Bab Sahwat

<br/><audio controls><source src="audio\12%20Pepacak%20Kaping Pindho.mp3" type="audio/mpeg"></audio><br/>
Larangan kang kaping pindho, sira padha dhinawuhan ing Pangeranira, aja padha anggegampang utawa nindakake kang mesthine kudu ora sira tindakake, terange mangkene.

Wruhanira mungguh sejati-jatine kuwajibanira kang sakawit tinitah dadi lanang Ian wadon, iku saka karsaning Pangeran, sira padha kautus dadi dalan utawa lantaran tumuruning Roh Suci, kang bakal dadi pencaring tedhak turunira. Para wong lanang iku kang dadi lantaran, anggone Pangeran anurunake Roh Suci, dene wong wadon dadi lantaran anampani sarta madhahi tumuruning Roh Suci mau, kang bakal binusanan aneng jroning guwa garbane[^2], mula padha reksanen kang becik tumrap kanugrahan peparinge Pangeranira mau, Ian aja padha nganggo dolanan marang kuwajibanira iku, karana kasenengan anuruti sahwat. Sawise sira anetepi wajibing jejodhoan utawa salaki rabi kang sah, iva kang tetep marang wajibira mau supaya bisa pethuk kalawan karsaning Pangeran. Amarga yen sira mung padha ngumbar sahwatira wae, ora ngelingi marang kuwajibanira anerahake wiji, sira uga bakal nampani piwelehing Pangeranira, saka anggonira nerak pepacak mau. Mula aja padha nganggo dolanan ing atase kuwajiban, yen sira isih kapengin anurunake wiji, amarga ing atase manungsa ora patut anglakoni wajibing urip (salaki rabi) kang tanpa kasusilan, mung karana nuruti kasenenganing sahwat, kongsi lali marang kuwajibane mau, yaiku tinanggenah dadi lantaran tumuruning Roh Suci, Ian amadhahi Roh Suci, iva soroting Pangeran, kang bakal tinitahake dadi rowangira, agawe tata raharjaning bumi. Mula yen sira isih karep marang jejodhoan, iva nganggoa kasusilan, sarta tataning salaki rabi kang sah, kanthi talining katresnan, dadi ora saka pameksa utawa karana arep ngumbar kasenenganing sahwat, nanging iva kang mijil saka sucining atine dhewe, temen wus padha sarujuk, bakal padha anetepi marang wajibe dhewedhewe, sarta wus dililani dening wong tuwane, utawa kang minangka waline, kanthi sineksekake marang sanak kadange Ian sapanunggalane, kang kajibah nekseni sahing tali jejodhoan.

[^2]: Bab punika terangipun kasebut ing Buku Kandhutan III, Gumelaring Dumadi.

Tumrap wong lanang kang gedhe sahwate, yen perlu uga kena rabi luwih saka siji, nanging iva kudu eling marang wajibe mau kanthi adil, aja mung kaanggep klangenan utawa kasenengan kang mung sawatara waktu wae. Amarga sumurupa sira, para kawulaning Allah, satuhune ngumbar sahwat, iku ora kalebu perangane budi luhur, nanging iku pakartine titah asor, mula yen sira rumangsa dadi manungsa, iva anetepana wajibira mau kanthi tatanan kang susila.

### Pepacak kang Kaping Telu : Aja Memangan utawa Migunakake Pangan kang Anggampangake Rusaking Raga

<br/><audio controls><source src="audio\13%20Pepacak%20Kaping%20Telu.mp3" type="audio/mpeg"></audio><br/>
Larangan kang kaping telu, sira aja migunakake dayaning jagat gedhe, kang bisa ngrusakake jagat cilik. Apa ta kang ingaran dayaning jagat gedhe iku, kayata: sawarnaning thethukulan utawa asil bumi kang mawa wisa, kang bisa agawe rusaking raganira Ian iva rohira. Akeh manungsa kang padha anjupuk jasad-jasading thethukulan, Ian sapanunggalane kang mawa wisa mau, dianggo pangan utawa pirantining pakareman, upamane: candu, inuman keras, Ian sapanunggalane, kang ngrusakake marang ragane, Ian uga marang budi pakertine, kabeh iku padha singkirana, kajaba yen kapeksa kanggo perluning usada (Jamu),amarga iku bisa gawe lalining kuwajibanira wolung prakara, kaya kang wus kasebut aneng piwulang Ingsun, ing buku pengetanira: Hastha Si/a. Awit saka kalepyanira marang wajib wolung prakara mau, sira banjur nerak marang pepacak limang prakara kang kasebut ing buku pengetan iki.

Satuhune iya ora mung dumunung aneng dayaning thethukulan kang mawa wisa wae, kang kalebu ing pepacak kaping telu iki, nanging iya sarupaning pakareman utawa kasenengan padatan, ngabotohan Ian sapanunggalane, kang nyababake lalinira marang kuwajibanira wolung prakara mau, iku uga kudu sira singkiri. Wose kabeh sarupaning tindak kang anggampangake rusaking raganira, Ian sulaya karo piwulang kang kasebut ing layang: Hastha Sila, iku aja sira lakoni.

### Pepacak kang Kaping Pat : Padha Angestokna Angger-anggering Praja Ian Pranatane

<br/><audio controls><source src="audio\14%20Pepacak%20Kaping%20Pat.mp3" type="audio/mpeg"></audio><br/>
Mangertia para kawulaning Allah, manawa Pangeran iku uga kagungan wewakil ana ing bumi, yaiku manungsa, kang wus kalumrah padha sinebut kalifatullah, tegese wewakiling Allah, kang dhinawuhan nata para manungsa, dimen prayoga anggone padha bebarengan urip aneng donya.

Wruhanira satuhune ora sadhengah manungsa bisa dadi kalifatullah, yen tanpa wahyuning Pangeran. Uga ana kalifatullah kang ora saka wahyuning Pangeran, nanging mung saka warisane wong tuwane.

Mungguh wewakiling Pangeran iku undha usuk, samano uga wewenange ngampil panguwasane Pangeran uga undha usuk, manut gedhe ciliking pangkate, kayata: wiwit kang sinebut ratu utawa raja utawa sesebutan liyane maneh, kang wose dadi tetindhih kang gedhe dhewe panguwasane, banjur patih, nayaka, panekar, kongsi tumeka pangkat kang cilik dhewe. Para kalifatullah mau sejatine, mungguh ing kaalusane, padha anduweni sesanggeman utawa prajanjian marang Pangeran, sanadyan ing kalairane padha ora sumurup, nanging jiwane . mangerti manawa padha agawe prajanjian marang Pangeran, yaiku angampil panguwasane, perlu dianggo ngadili Ian nata prayoganing urip bebrayan, kang padha dadi kawulaning praja, agawe tata tentrem,sarana angger-angger kang adil supaya bisa ngayomi marang kaslametane para kawula, aja kongsi ana tindak panganiaya, pambeda-beda, Ian sapanunggalane. Midana marang sarupaning wong dosa kang nindakake kadurjanan, ngrampas darbeking liyan utawa wewenanging liyan, Ian sakehing tindak kang ngrusakake tata tentreming praja, utawa kaslametaning para kawula. Awit saka iku, sira kabeh kang padha dadi kawulaning praja, wajib manut miturut marang paprentahane kalifatullah mau, ing atase apa wae kang wus dipacak aneng angger-angger, kang banjur dadi kuwajibaning para kawulaning praja, kang murih becik sarta kuwating adege prajanira, supaya tata tentrem, gemah ripah Ian raharja.

Ingsun uga sumurup, manawa ora kabeh kang padha dadi wewakile Pangeran mau (kalifatullah), kang padha ngampil panguwasane, bisa netepi sesanggemane marang Pangeran, kaya kang wus kasebut ing dhuwur. Uga ana kalifatullah, kang ngampil panguwasane Pangeran, padha dianggo pamrihe dhewe, nanging iku satuhune nyulayani karo sesanggemane dhewe, mula iya ora bakal antuk nugraha, Ian Pangeran bakal paring piweleh marang dheweke. Nanging sira para kawulaning praja, sanadyan kaya mangkono kahanane, jalaran para kalifatullah mau sejatine pancen dadi wewakiling Pangeran, mula sira iya wajib kudu manut miturut marang paprentahane, sanadyan panindake mesthine iya ora bisa wicaksana kaya dene Pangeran, amarga iku iya mung kawulane Pangeran, nanging dheweke iku mungguh ing kabatinane, pancen dadi wewakiling Pangeran, kang tinanggenah nata prajanira, supaya tata tentrem Ian raharja, dadi sira iya wajib anetepi apa mesthine dadi kawulaning praja. Mula manawa ana salah sawijining tindak kadursiIan, utawa panerak liya-liyane, kang ora kinawruhan para wewakile Pangeran mau utawa ora bisa kokum, iku iya Pangeran kang bakal paring pidana marang para durjana Ian sapepadhane mau. Amarga Pangeran iku wicaksana, adil, kuwasa, miarsa, Ian ngudaneni marang samobah-mosiking kawulane, dadi yen ana tindak kang sasar sarta ora adil, mangka ora dipatrapi pidana dening praja, iku iya Pangeran dhewe kang bakal paring pidana.

Mula sira kabeh aja padha wanuh wani ngrusak tata tentreming praja, kayata: nindakake panggawe kadurjanan sapanunggalane, nindakake raja pati, ngrampas darbeking liyan, gedhene nganti wani ambalela marang paprentahaning ratu utawa nagara Ian sapanunggalane, iku kabeh dadi laranganing Pangeran tumrap marang kawulaning praja. Sanadyan ora mesthi saben kalifatullah mau, padha bisa netepi sesanggemane marang Pangeran, kaya kang wus kasebut ing ngarep, nanging iku dudu kuwajibanira gawe pangadilan dhewe, ginawe matrapi lupute kalifatullah mau, amarga Pangeran dhewe kang bakal paring pidana. Mula kabeh wae, para wewakiling Pangeran Ian para kawulaning praja, aja padha kerem ing kadonyan, mundhak lali marang kuwajibane dhewe-dhewe, anggone murih saiyeg saekapraya, nata beciking urip bebrayan, supaya slamet adoh saka pancabaya. Amarga iya pepetenging donya iku kang andadekake lalinira, ora eling marang kuwajibane, sarta marang Pangeran Ian Utusane, mula banjur padha nampani piwelehing Pangeran, kang awujud retuning praja Ian sapanunggalane, supaya sira kabeh banjur bali eling marang Pangeranira maneh Ian ngestokake kabeh sesanggemane dhewe-dhewe. Pangeran iku Maha Ngapura, manawa para kawula padha eling martobat marang Panjenengane.

### Pepacak kang Kaping Lima : Aja Padha Cecongkrahan

<br/><audio controls><source src="audio\15%20Pepacak%20Kaping%20Lima.mp3" type="audio/mpeg"></audio><br/>
Wruhanira satuhune para manungsa iku, dumadi saka soroting Pangeran, yaiku Roh Suci, kang mijil saka pancer siji. Dadi sejatine uripe para manungsa iku iya mung siji (nunggal), mula kang padha rukun anggonira bebarengan urip aneng donya, aja padha pasulayan, gegethingan, cecongkrahan, sesatron Ian paprangan. Sakehing tindak kang marakake crah pasulayan, utawa gawe pecahing karukunan (pasaduluran) iku padha singkirana, kayata: drengki, srei, jail, muthakil, tumbak cucukan, ngrasani alaning liyan, dhemen mitenah, gawe patining pangane liyan, Ian sapanunggalane panggawe kang bangsa memateni, iku kabeh dudu wataking manungsanira kang sejati, nanging iku wataking setan, kang bakal nuntun sira marang jurang kasangsaran. Padha elinga marang pepacak kang kapisan, amarga yen sira isih nunggal laras karo wataking iblis, iya titah kang padha mungkir marang Pangeran, iku sira bakal dadi boyonganing iblis, kaya dene wedhus kang nilapake pangone, banjur kesasar-sasar lakune, temahan dimangsa sate galak, wusana ora bisa mulih menyang kandhange.

Yen sira gelem metani pialanira dhewe, sira mesthi ora kober nyumurupi alaning tangganira, amarga alanira dhewe kang sira cacahake kongsi njlimet, ora karuwan petunge, iku kang ora ngoberake sira arep nyumurupi alaning wong liya. Mula banjur padha ngowahana watakira kang ala mau, lirunen kalawan wataking manungsanira kang sejati, dimen tetep anggonira sinebut manungsa, Ian banjur setya tuhu pangawulanira marang Pangeran, kanthi netepi apa kang wus dadi sesanggemanira, Ian ngestokake kabeh parentahing Allah, Ian angedohi pepacuhing Pangeran, kang wus dhinawuhake lumantar Utusane, iya Ingsun (Suksma Sejati) kang bakal angayomi Ian nuntun sira lumaku ing dalan bener, kanthi slamet, kalis saka saliring bebaya, kongsi tumekaning delahan, ora bakal kesasar lakunira, amarga sira Ingsun tuntun sumiwi ing pangayunaning Pangeranira, iya ing alamira kang sejati.

## SERAT GUMELARING DUMADI

Dumadosipun Bawana tuwin Sadaya Titah Gesang

Buku Cangkingan III

### BEBUKA

<p style="text-align:right;font-weight:bold";>Awit ingkang asma Suksma Sejati,inggih<br/>
Panuntunipun para kawula sejati, inggih<br/>
Guruning Jagat </p><br/>

Wiyosipun, anggen kula nggubah serat cangkingan angka 3 bab: Gume/aring Dumadi punika, boten saking karangan kula piyambak, nanging lugu amung mengeti suraosing dhawuh piwulangipun Panuntun kita Sang Guru Sejati (Suksma Sejati) ingkang lumantar tutuking siswanipun, peparab Raden Soenarto, ing Surakarta. Sarehning jaman samangke ing tanah Jawi kamajenganipun kawruh lair saya mindhak, mila bab ingkang kapratelakaken ing serat punika, saupami boten anocogi kaliyan kawruh lair gagrag anyar (wetenschap), para maos mugi angegungna pangaksama . Ewa dene inggih ugi sami dipunengetana, sarehning panguwasanipun Gusti Ingkang Mahakuwasa punika elokelok, taksih kathah sanget ingkang dereng pinanggih dad os kawruhipun para marsudi wetenschap, mila kula inggih boten gadhah pakewed, mratelakaken bab Gumelaring Dumadi, ingkang sagebyaran kados anglengkara punika. Dene buku punika ingkang dipunperlokaken, badhe nerangaken bab dumadining manungsa tuwin titah gesang sanesipun, amargi sambet kaliyan panggulawenthahipun kawruh kasuksman. Wontenipun mawi nyariosaken bab dumadining bawana (jagat rat pramudita), amargi ugi wonten perlunipun, inggih punika bab dumadining anasir sakawan warni, amargi badhe sam bet kaliyan adeging badanipun manungsa tuwin titah gesang sanesipun.

Surakarta, September 1932

Hardjoprakoso
tuwin
Tr. Soemodihardjo

```{contents}

```
